<div class="dictionary">
  <h2>Arbeidskamp hvis mekling ikke fører frem</h2>
  <p>Dersom partene ikke blir enige under mekling eller en av partene ikke godkjenner meklingsforslaget, kan både arbeidsgiver og arbeidstaker bruke kampmidler for å tvinge gjennom en løsning.</p>
  <p>Det mest vanlige er at arbeidstakerorganisasjonene tar medlemmene sine ut i streik. Streik er et legitimt virkemiddel som skal ramme arbeidsgiver og presse frem en løsning.</p>
  <p>Arbeidskamp kan tidligst settes i verk etter at overenskomsten og meklingsfristen har løpt ut. Streik innebærer at arbeidstakerne fratrer stillingene sine etter plassoppsigelse og varsel om plassfratredelse.</p>
</div>